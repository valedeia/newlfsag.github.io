<div class="justified" >


  <h2>Il laboratorio</h2>

  <p>Il laboratorio di fonetica sperimentale è stato <span imgname="7.png" class="imgpopup1">inaugurato</span> nel 2006 ed è attualmente sotto la responsabilità di Antonio Romano, professore associato presso il Dipartimento di Lingue e Letterature Straniere e Culture Moderne. A costituirlo è stato, tra gli anni '70-'90, Arturo Genre, docente dell'Università di Torino, linguista, dialettologo e fonetista scomparso prematuramente nel 1997, a cui il laboratorio è dedicato. Tra gli <span imgname="10.png" class="imgpopup1">strumenti acquisiti</span> troviamo un Fundamental Frequency Meter 650 + Intensity Meter della F-J Electronics, un oscillatore 204D HP e un oscilloscopio 1223A, un Chimografo Boulitte con tre tamburi e cronografo, un Metallofono Cromatico LM, un Diapason Elettromagnetico Boulitte, 7 risonatori di Helmholtz, un Tubo di Kundt, vari diapason e un sonometro, un Oscillomink Siemens e tre Kay Sonagraph (uno storico Sound Spectrograph - Pat. 2,615,078, due Spectrum Analyzer, 7029A e 6061B, con Amplitude Display e Scale Magnifier, Missilyzer 7929ADC, Contour Display 6070A).

    Il laboratorio ha sede presso il Centro Linguistico d'Ateneo <a target="_blank" href="http://www.cla.unito.it/">CLA-UNITO</a> - diretto dalla Prof.ssa Marie Berthe Vittoz -, presso il quale usufruisce periodicamente di sale multimediali attrezzate per la didattica e dotate di postazioni di 20 PC indipendenti per operazioni di analisi acustica ed etichettatura fonetica.

    In virtù degli acquisti, resi possibili nel 2005-2006 da risorse e finanziamenti piccoli e grandi (Rettorato, Istituto dell'A.L.I. - Prof. Lorenzo Massobrio, progetto Teledidattica - <a target="_blank" href="http://www.personalweb.unito.it/carla.marello/">Prof.ssa C. Marello</a>, donazioni <a target="_blank" href="http://www.gipsa-lab.grenoble-inp.fr/recherche/departement-parole-cognition.php">GIPSA-Lab</a> - <a target="_blank" href="http://dialecto.u-grenoble3.fr/personl/contini.htm">Prof. M. Contini</a> e <a target="_blank" href="http://www.pholab.uzh.ch/en.html">Laboratorio di Fonetica dell'Università di Zurigo</a> - <a target="_blank" href="http://www.pholab.uzh.ch/en/leute/schmid.html">Dr. S. Schmid</a>), si è arricchito - oltre che di numerosi ausilî per la didattica - di una cabina silente modulare (Amplifon) modello G2x1, di sistemi di registrazione DigiDesign Mbox2 e PC-Tascam-Shure (DAT/DA-P1-SM58) e di licenze MATLAB e Multispeech 3700 (con Palatometer Database & Program, Sona Match & MDVP - Multi Dimensional Voice Program).

    Il laboratorio vanta già un positivo bilancio d'attività ed un certo numero di collaborazioni in ambito nazionale e internazionale ed è frequentato principalmente dagli studenti dei corsi di Linguistica Generale e Glottologia e Linguistica e da tirocinanti di diversi atenei, oltre che dal personale dell'Atlante Toponomastico del Piemonte Montano, dell'<a target="_blank" href="http://www.atlantelinguistico.it">Atlante Linguistico Italiano</a> e da alcuni (ad)dottorandi dei Dottorati di Ricerca in Linguistica, Linguistica Applicata, Ingegneria Linguistica e <a target="_blank" href="http://www.digitalhumanities-phd.it">Digital Humanities</a>.
  </p>


</div>
